# **Club.Redders zoekt PHP programmeurs!**

**Programmeur m/v**

Het Club.Redders project is opzoek naar module developers voor het door ontwikkelen van diverse modules binnen onze maatwerk software.

**Over de functie**

Binnen de IT Suite voor non profits ontwikkelen wij een set van standaard software. Waar onze wensen te specifiek zijn maken we gebruik van ons maatwerk pakket. Dit wordt als open source software ontwikkeld en bestaat naast het hart van de applicatie uit 10 modules met specifieke functionaliteiten. Als module developer ga jij een of meerdere van deze modules zelfstandig verder ontwikkelen. Dat betekend enerzijds dat je functionaliteiten toevoegt die vanuit onze deelnemende verenigingen gewenst zijn maar ook technische verbeteringen doorvoert. Zowel vanuit core wijzigingen of zelf gesignaleerd.

**Organisatie**

Het ontwikkel team van Club.Redders bestaat momenteel uit 2 enthousiaste core developers. Om de continuïteit te borgen en onze nieuwe wensen in de IT snel te realiseren willen ons team graag uitbreiden met extra module developers.

**Je hebt**

- Ervaring met front- en back-end ontwikkeling
- Ervaring met HTML, CSS, PHP, MySQL, webhooks en GIT.
- Ervaring met het bouwen van webapplicaties is een pré.
- Ervaring met PHP frameworks als CodeIgniter of Laravel is een pré
- Ervaring met back-end technologieën is een pré (security, SOA (Service Oriented Architecture) en MVC (Model-View-Controller).

Het ontwikkel team zal een overdracht doen en is ook beschikbaar om te sparren als je daarna tegen zaken aanloopt. Je hoeft geen professionele developer achtergrond te hebben, maar het is altijd makkelijk als je de basis bezit. De modules variëren van eenvoudige 1-pagina modules tot complexe modules met koppelingen tussen onze overige IT componenten.

**Wij bieden**

- Groei kansen als ontwikkelaar.
- Een plek binnen een DevOps georiënteerd ontwikkelteam.
- Ervaren vrijwilligers om je te ondersteunen en mee te sparren.
- De kans om mee te bouwen aan het hart van vrijwilligers organisaties.

De Club.Redders project is opzoek naar module developers voor bij voorkeur een langere periode (lees overdragen naar een nieuwe module developer zodra je stopt).

**Inzetperiode**

De maatwerk software wordt jaarlijks in 3 fase verder ontwikkeld. Van januari t/m april voegen we nieuwe functionaliteiten toe op verzoek van deelnemende verenigingen. Van mei t/m augustus focussen we op het verbeteren van techniek en architectuur. Van september t/m december verwerken we feedback op de nieuwe functionaliteiten vanuit deelnemende verenigingen en de technische aanpassingen vanuit IT.

**Lijkt je dit leuk en wil je ons team komen versterken?**

Wil jij als ontwikkelaar je inzetten voor Club.Redders? Meld je dan nu aan via [info@clubredders.nl](mailto:info@clubredders.nl?subject=Aanmelding%20vacature%20ontwikkelaar).